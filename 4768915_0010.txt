Gorg. 480 E. deuoentou δέ γε αὖ seqq. Hic locus interiectis verbis ἐὰν μόνον
μὴ - εὐλαβητέον mirum quantum impeditur. Ac mihi quidem Plato hoc dicere videtur.
ln antecedentibus Socrates tantum abesse demonstravit, ut poena malum sit, ut summo opere
expetenda esse videatur, quippe quae animos scelere liberet: stulti igitur esse hominis
poenam effugere velle, potius id agendum esse, ut et ipse poenam suscipias et amicis
idem persuadeas. Progreditur iam ad ea, quae inde necessaria consecutione efficiantur.
Quodsi bonum est inquit poena, inimicum. et quemcunque malo afficere volueris a poena
quantum poteris immunem praestes necesse est, qua re fiet, ut ille semper sceleris con-
scientia constrictus teneatur. In hac tamen re (ἐὰν μόνον μὴ et q, s.) cavendum erit,
ne ipse ab illo laedaris: nam si ille contra te ipsum peccaverit, non poteris eum non in
iudicium vocare. Si autem contra alium, non solum non accusabis eum, sed etiam ipse
quantum in te est curabis ne accusetur, Quoniam enim scelere perpetrato poenam non
luere malum est, vis quidem tibi illata vi repellenda est: in universum autem quo diutius
inimicum poena liberaveris, eo graviore malo eum' afficies. Quae sententia optime con-
gruit et cum iis, quae ante dicta sunt, et cum iis, quae mox adduntur. Miretur aliquis,
qui fieri possit, ut Socrates, quem omnino neminem iniuria vel malo afficiendum esse saepe
docere constet, iam quomodo inimico maxime nocere possis docere videatur. At primum
Socrates haec non ita disputat, ut discipulos haec praecepta in agendo sequi velit, sed
id agit, ut postquam utilitatem poenae in amicis demonstravit non dissimilem in inimicis
rationem esse exponat. Sic demum abunde satisfactum esse huic toti quaestioni videbatur.

Deinde quinam illi sint, ⁴contra quos Socrates fflsputet‚ considerandum erit. Etenim,
1

